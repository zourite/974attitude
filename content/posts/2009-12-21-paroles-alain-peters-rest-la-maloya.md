---
title: 'Alain Peters – Rest la Maloya'
author: Paula
type: post
date: 2009-12-21T16:30:45+00:00
description: |
  Chanson extraite de l'album Paraboler:
  Bon Dyé aster na ryin ke ou
  pou tire a mwin dan ce mové trin
  mi préfér larg mon l'ame dan out la main.
url: /paroles-alain-peters-rest-la-maloya/
img:
  - http://www.974attitude.fr/img/2009/12/Alain-Peters.jpg
views:
  - 238
categories:
  - Paroles
tags:
  - alain péters
  - maloya

---
<p style="text-align: center;">
  Pier, Paul, Jak ek Jozeph<br /> carro, pik, kèr, sanm trèf<br /> té parti fé kampagn<br /> pou sé pa kel charlemagne
</p>

<p style="text-align: center;">
  garoté dan in bel pagne<br /> grymp la ho la montagn<br /> kom sel résolityon<br /> fann zot dépitatyon
</p>

<p style="text-align: center;">
  zot té baign dan likompréantyon<br /> ke lété vrémen total<br /> nou té ki di « sa ban la pa normal »
</p>

<p style="text-align: center;">
  vautré si la plaze la Rényon<br /> ou byin dan sité béton<br /> kantité la moral zot té i aval<br /> malgré zot figir lendemin kou de ven<br /> té vé voir kossa navé pli devant<br /> Rest la maloya, rest la minm
</p>

<p style="text-align: center;">
  Mon ti momon gaté<br /> Doulèr la di pasé<br /> pou avoir fé a mwin<br /> oui ton garson Alain<br /> Néna ossi mon fille<br /> le tite Ananda Davy<br /> la konnu son papa<br /> Su le mars le plis en ba
</p>

<p style="text-align: center;">
  Pa tou pa tou les zours<br /> mwin lété pou twé in bon soutyin<br /> mi arkonné ke mwin la fé plis de mal ke de byin
</p>

<p style="text-align: center;">
  Marco bompé noré zamé fé<br /> set twé la fé pou mwin<br /> kan twé la ramass a mwin dan somin
</p>

<p style="text-align: center;">
  Fo pa kolle kouplé ek le refrin<br /> san tro rode ki koté sa i vyin<br /> Rest la maloya, rest la minm
</p>

<p style="text-align: center;">
  Mi di té pa facil<br /> ban pensé pa docil<br /> fo l&rsquo;abordaze pesé<br /> ryin ke pou cominié
</p>

<p style="text-align: center;">
  Pren pa ou pou gorile<br /> ou vé artrouv out lile<br /> pa tro martirisé<br /> ek toute ladilafé
</p>

<p style="text-align: center;">
  Osi zordi mi vé byin saye<br /> rale in kou si le refrin<br /> pa si to borde le rhum ek toute le vin
</p>

<p style="text-align: center;">
  Bon Dyé aster na ryin ke ou<br /> pou tire a mwin dan ce mové trin<br /> mi préfér larg mon l&rsquo;ame dan out la main
</p>

<p style="text-align: center;">
  Mi koné pou mwin sra dificil<br /> mé mi voudré pi artourn lazile<br /> Rest la maloya, rest la minm
</p>

<span class="embed-youtube" style="text-align:center; display: block;"><iframe class='youtube-player' type='text/html' width='640' height='360' src='https://www.youtube.com/embed/AnoVNgJ-qWg?version=3&#038;rel=1&#038;fs=1&#038;autohide=2&#038;showsearch=0&#038;showinfo=1&#038;iv_load_policy=1&#038;wmode=transparent' allowfullscreen='true' style='border:0;'></iframe></span>